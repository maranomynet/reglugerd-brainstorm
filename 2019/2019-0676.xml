<?xml version="1.0" encoding="utf-8" ?>
<reglugerd>
	<meta>
		<type>stofn</type>
		<state>active</state>
		<number>676/2019</number>
		<name>Reglugerð um úthlutun byggðakvóta til fiskiskipa á fiskveiðiárinu 2019/2020.</name>
		<dateSigned>2019-07-04</dateSigned>
		<datePublished>2019-07-18</datePublished>
		<dateEffective>2019-07-18</dateEffective>
		<printFile>https://www.stjornartidindi.is/DocumentActions.aspx?ActionType=Open&amp;documentID=a91c8fac-f683-42f6-b15f-b693bcc3a757</printFile>
		<ministry>Atvinnuvega- og nýsköpunarráðuneyti</ministry>
		<lawChapters>
			<chapter parent="Sjávarútvegur, fiskveiðar fiskirækt">Heimildir fiskveiða fiskvinnslu</chapter>
		</lawChapters>
		<modifiedBy>
			<regulation>363/2020</regulation>
		</modifiedBy>
	</meta>
	<html:body xmlns:html="http://www.w3.org/1999/xhtml">
		<h3 class="article__title">
			1. gr.
			<em>
				Almenn skilyrði fyrir úthlutun aflamarks.
			</em>
		</h3>

		<p>Úthluta skal aflamarki til fiskiskipa sem uppfylla eftirfarandi skilyrði:</p>

		<ol type="a">
			<li>
				Hafa leyfi til veiða í atvinnuskyni, sbr. 4. gr. laga nr. 116/2006, um stjórn
				fiskveiða, við lok umsóknarfrests.
			</li>

			<li>Eru skráð í viðkomandi byggðarlagi 1. júlí 2019.</li>

			<li>
				Eru í eigu eða leigu einstaklinga eða lögaðila með heimilisfang í viðkomandi
				byggðarlagi 1. júlí 2019. Miðað skal við lögheimili einstaklinga samkvæmt þjóðskrá
				og heimilisfang lögaðila samkvæmt fyrirtækjaskrá ríkisskattstjóra.
			</li>
		</ol>

		<p>
			Heimilt er að úthluta aflamarki byggðarlaga til fiskiskipa, sem uppfylla skilyrði a-
			og b-liðar og eru í eigu eða leigu einstaklinga eða lögaðila með heimilisfang í öðru
			byggðarlagi en umsókn um byggða­kvóta beinist að, ef þeir stunda einnig útgerð með
			skip sem skráð eru í því byggðarlagi sem þeir hafa heimilisfang í.
		</p>

		<h3 class="article__title">
			2. gr.
			<em>Sérstök skilyrði fyrir úthlutun aflamarks innan einstakra byggðarlaga.</em>
		</h3>

		<p>
			Ráðherra getur heimilað á grundvelli rökstuddra tillagna sveitarstjórna að sett
			verði sérstök skilyrði fyrir úthlutun aflamarks í einstökum byggðarlögum er víkja
			frá eða eru til viðbótar hinum almennu skilyrðum enda séu þau byggð á málefnalegum
			og staðbundnum ástæðum og í samræmi við hags­muni viðkomandi byggðarlaga.
		</p>

		<h3 class="article__title">
			3. gr.
			<em>Málsmeðferð á tillögum sveitarstjórna, staðfesting o.fl.</em>
		</h3>

		<p>
			Ráðuneytið skal leita eftir afstöðu sveitarstjórna til þess hvort þær óski eftir að
			setja sérstök skilyrði fyrir úthlutun aflamarksins innan einstakra byggðarlaga.
			Sveitarstjórnir skulu hafa fjögurra vikna frest til að senda ráðuneytinu tillögur
			sínar.
		</p>

		<p>
			Eftir að tillögur sveitarstjórna hafa borist skulu þær birtar með aðgengilegum
			hætti, svo sem á vef­síðu ráðuneytisins, eigi síðar en sjö dögum áður en tekin
			verður afstaða til þeirra.
		</p>

		<p>
			Ef fallist verður á tillögur sveitarstjórna um slík skilyrði staðfestir ráðuneytið
			tillögurnar, auglýsir þær í B-deild Stjórnartíðinda og felur Fiskistofu að úthluta
			aflamarki byggðarlagsins samkvæmt þeim. Berist tillögur sveitarstjórna ekki innan
			áðurnefnds frests eða ef ráðherra fellst ekki á tillögur sveitar­stjórna fer um
			úthlutun aflamarks einstakra byggðarlaga til fiskiskipa samkvæmt 10. gr. laga nr.
			116/2006, um stjórn fiskveiða og ákvæðum þessarar reglugerðar.
		</p>

		<h3 class="article__title">
			4. gr.
			<em>Viðmiðanir um úthlutun aflamarks til einstakra fiskiskipa.</em>
		</h3>

		<p>
			Skipting þess aflamarks, sem nú kemur í hlut byggðarlags, auk þess aflamarks
			byggðarlagsins sem kann að vera eftir af úthlutun fyrra fiskveiðiárs, skal að öðru
			leyti fara fram til einstakra fiskiskipa sem uppfylla skilyrði 1. gr., sbr. og
			reglur um sérstök skilyrði fyrir úthlutun byggðakvóta í ein­stökum sveitarfélögum
			sem ráðuneytið staðfestir samkvæmt 2.-3. gr., eftir því sem við á, og skal skipt
			hlutfalls­lega af því aflamarki sem fallið hefur til viðkomandi byggðarlags, miðað
			við allan land­aðan botnfiskafla í tegundum sem hafa þorskígildisstuðla, í
			þorskígildum talið innan viðkomandi byggðar­­lags á tímabilinu 1. september 2018 til
			31. ágúst 2019. Komi minna en 100 þorskígildiskíló í hlut fiski­skips samkvæmt
			framangreindum reglum fellur hlutur til þess niður og skiptist hlutur þess milli
			ann­arra fiskiskipa frá sama byggðarlagi sem uppfylla skilyrði fyrir úthlutun í
			samræmi við skipt­ingu sam­kvæmt úthlutunarreglum.
		</p>

		<p>
			Afli af fiskiskipum sem landað er í byggðarlagi af bátum sem ekki eru skráðir innan
			viðkomandi byggðar­lags á sama tíma, telst ekki til landaðs afla samkvæmt 1. mgr.
		</p>

		<p>
			Réttindi til úthlutunar fylgja skipi, nema ef eigandi eða leigutaki fiskiskips, sbr.
			1. gr. hefur endur­nýjað fiskiskip sitt á því viðmiðunartímabili sem fram kemur í 1.
			mgr. og flutt aflahlutdeildir af eldra skipinu yfir á endurnýjaða skipið getur hann
			í umsókn sinni óskað eftir að við úthlutun afla­marks, skv. 1. mgr. sé tekið tillit
			til landaðs afla eldra skips umsækjanda í sömu hlutföllum og nemur þeim
			aflahlutdeildum sem hafa verið fluttar milli skipanna.
		</p>

		<p>
			Ef fiskiskip er endurnýjað eftir að skipting aflamarks hefur farið fram samkvæmt 1.
			mgr. en áður en uppfyllt hafa verið skilyrði samkvæmt 6. gr. er heimilt að óska
			eftir að flytja rétt til úthlutunar afla­marks af eldra skipinu yfir á endurnýjaða
			skipið, enda hafi verið gerður fyrirvari þess efnis í kaup­samningi eða afsali, hafi
			skip verið selt á því tímamarki.
		</p>

		<h3 class="article__title">
			5. gr.
			<em>Framkvæmd úthlutunar.</em>
		</h3>

		<p>
			Fiskistofa annast úthlutun aflamarks, sem kemur í hlut einstakra byggðarlaga, til
			fiskiskipa og skal auglýsa eftir umsóknum útgerða í a.m.k. tveimur dagblöðum og á
			vefsíðu Fiskistofu: <a href="http://www.fiskistofa.is">www.fiskistofa.is</a>. Í
			umsóknum skulu koma fram upplýsingar sem Fiskistofa ákveður og skal umsóknum skilað
			á því formi sem stofnunin ákveður. Umsóknarfrestur skal vera tvær vikur. Fiski­stofa
			annast mat og úrvinnslu umsókna og skal svara öllum umsóknum svo fljótt sem unnt er.
		</p>

		<p>
			Ákvarðanir Fiskistofu varðandi úthlutun samkvæmt þessari grein er heimilt að kæra
			til atvinnu­vega- og nýsköpunarráðuneytisins. Kærufrestur er tvær vikur frá
			tilkynningu Fiskistofu um ákvörðun og skal úthlutun ekki fara fram fyrr en að þeim
			fresti liðnum. Skal ráðuneytið úrskurða um kærur innan tveggja mánaða.
		</p>

		<h3 class="article__title">
			6. gr.
			<em>Skilyrði um afhendingu byggðakvóta.</em>
		</h3>

		<p>
			Fiskiskipum er skylt að landa þeim afla sem telja á til byggðakvóta til vinnslu
			innan hlutaðeigandi byggðarlaga á tímabilinu frá 1. september 2019 til 31. ágúst
			2020. Skilyrði þess að afla teljist landað til vinnslu er að honum sé haldið
			aðskildum frá öðrum afla ásamt því að vera vigtaður og skráður sérstaklega við
			vigtun á hafnarvog. Aflinn skal nema, í þorskígildum talið, tvöföldu magni þess
			afla­marks sem þau fá úthlutað samkvæmt reglugerð þessari. Eigandi fiskiskips skal
			gera skrif­legan samn­ing við fiskkaupanda um magn sem landað verður til vinnslu hjá
			viðkomandi vinnslu­aðila, þar sem fram kemur að vinnsluaðili skuldbindi sig til að
			vinna aflann og skal bæjar- eða sveitar­stjórn árita samn­inginn til staðfestingar.
			Úthlutun aflamarks fer fram á grundvelli vigtar­nóta sem borist hafa Fiskistofu og
			skal úthlutun til þeirra ekki fara fram nema að því leyti sem það skil­yrði er
			uppfyllt. Miða skal við allar botnfiskaflategundir sem gefinn hefur verið út
			þorsk­ígildis­stuðull fyrir. Einnig er það skilyrði fyrir úthlutun að ekki hafi
			verið flutt meira aflamark í þorsk­ígildum talið á fiskveiðiárinu 2019/2020 frá
			viðkomandi fiskiskipum en flutt hefur verið til þeirra þegar afhending aflamarks á
			sér stað. Afla sem boðinn er upp á fiskmarkaði telst ekki hafa verið landað til
			vinnslu sam­kvæmt þessari grein. Þá er einungis heimilt að meta til viðmiðunar
			sam­kvæmt þessari grein landaðan afla sem ekki hefur áður verið metinn til
			úthlutunar byggða­kvóta.
		</p>

		<p>
			Með vinnslu, skv. 1. mgr. er átt við flökun, flatningu, frystingu, söltun eða
			herslu.
		</p>

		<p>
			Ef eigandi eða leigutaki fiskiskips, sbr. 1. gr. hefur endurnýjað fiskiskip sitt
			eftir að lokið er því viðmiðunartímabili sem fram kemur í 1. mgr. 4. gr. en áður en
			uppfyllt hafa verið skilyrði sam­kvæmt þessari grein og eftirstöðvar á rétti til
			úthlutunar, skv. 4. mgr. 4. gr., verið flutt af eldra skip­inu yfir á endurnýjaða
			skipið, sbr. 3. mgr. 4. gr., skal við mat á hvort uppfyllt eru skilyrði sam­kvæmt
			þessari grein einnig heimilt að miða við landaðan afla beggja skipanna í viðkomandi
			byggðar­lagi.
		</p>

		<h3 class="article__title">
			7. gr.
			<em>Afhending og flutningur aflamarks.</em>
		</h3>

		<p>
			Fiskistofu er heimilt, að fengnu samþykki ráðuneytisins, að afhenda aflamark
			fiskiskips á grund­velli afla annars skips í eigu sama lögaðila. Jafnframt er
			heimilt, að fengnu samþykki ráðuneytisins, að flytja rétt til úthlutunar aflamarks
			milli skipa í eigu sama lögaðila. Óheimilt er að leigja skip annarra lögaðila til að
			uppfylla skilyrði um löndun afla til vinnslu samkvæmt þessari grein. Ráðherra er
			heimilt, að fengnum rökstuddum tillögum sveitarstjórnar, að víkja frá ákvæðum
			þessarar greinar enda sé það gert á grundvelli málefnalegra og staðbundinna ástæðna.
			Um málsmeðferð og staðfestingu tillagna sveitarstjórna samkvæmt þessari grein skulu
			gilda ákvæði 3. gr.
		</p>

		<p>
			Fiskistofu er heimilt samkvæmt beiðni útgerðaraðila að úthluta aflamarki fyrir
			fiskveiðiárið í fimm áföngum, 1/5 hverju sinni enda séu skilyrði um landað magn til
			vinnslu samkvæmt ákvæðum þessarar greinar uppfyllt í sama hlutfalli á sama tíma.
			Hafi skilyrði fyrir úthlutun aflamarks til einstakra fiskiskipa á grundvelli
			reglugerðar þessarar ekki verið uppfyllt að fullu í lok þess tímabils sem fram kemur
			í 1. mgr. þessarar greinar, fellur niður réttur til aflamarks í hlutfalli við það
			sem upp á vantar að skilyrði séu uppfyllt. Takist ekki að úthluta öllu aflamarki
			viðkomandi skips fyrir lok fiskveiðiársins er Fiskistofu heimilt að úthluta áunnu
			aflamarki fiskveiðiársins 2019/2020 á fiskveiðiárinu sem hefst 1. september 2020,
			enda hafi viðkomandi skip ekki flutt meira aflamark frá skipinu en til þess í lok
			fiskveiðiársins á undan.
		</p>

		<p>
			Heimilt er að flytja aflamark einstakra fiskveiðiára sem úthlutað er samkvæmt
			þessari grein yfir á næsta fiskveiðiár og úthluta því með þeim aflaheimildum sem
			koma til úthlutunar á því fiskveiðiári. Aflamark sem er flutt frá eldra fiskveiðiári
			skal tilheyra aflamarki þess fiskveiðiárs sem hófst 1. september næst á undan
			úthlutun aflamarks.
		</p>

		<h3 class="article__title">
			8. gr.
			<em>Lágmarksverð.</em>
		</h3>

		<p>
			Verð fyrir afla sem landað er til vinnslu til að uppfylla skilyrði 6. gr. skal ekki
			vera lægra en það verð sem ákveðið er sem viðmiðunarverð af Verðlagsstofu
			skiptaverðs.
		</p>

		<h3 class="article__title">
			9. gr.
			<em>Framsal.</em>
		</h3>

		<p>
			Framsal aflamarks sem úthlutað er samkvæmt reglugerð þessari er óheimilt en þó skulu
			heimil jöfn skipti á aflamarki í þorskígildum talið. Framsal aflamarks skal þó vera
			heimilt hafi fiskiskip efnt löndunar- og vinnsluskyldu í samræmi við 6. gr.
		</p>

		<h3 class="article__title">
			10. gr.
			<em>Gildistaka.</em>
		</h3>

		<p>
			Reglugerð þessi sem sett er skv. 5. mgr. 10. gr. laga nr. 116/2006, um stjórn
			fiskveiða, öðlast þegar gildi og kemur til framkvæmda fyrir fiskveiðiárið 2019/2020.
		</p>

		<p class="Dags" align="center">
			<em>Atvinnuvega- og nýsköpunarráðuneytinu, 4. júlí 2019.</em>
		</p>

		<p class="Undirritun1" align="center">
			<strong>Kristján Þór Júlíusson</strong><br />
			sjávarútvegs- og landbúnaðarráðherra.
		</p>

		<p class="Undirritun2" align="right"><em>Erna Jónsdóttir.</em></p>
	</html:body>
</reglugerd>
